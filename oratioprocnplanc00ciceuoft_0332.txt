214 COMMENTARIUS.

initio plausum, iratus ob eas litteras Ciceroni non fuit; si postea longe grauiore de caussa il-
lum prodidit, ne dum deseruit: errat profecto cum accussatore scholiastes, qui responsionem
adeo Ciceronis, nescio qua mente, falsam conminiscitur, quasi quae leuiora esse dicit, iis ali-
quid adiciat ponderis. Ita enim pro sua dignitate ac prudentia respondet: mihi obfuisse non
intellege, quia nihil ea de caussa offensionis in Pompeio cognouerat3 rei p. uideo prodesse
potuisse.- neque enim profuerunt, cum Pompeius a senatu desciuerit, quem retinere in optu-
matium partibus potuissent, ut suis opibus consensum bonorum, coniunctionem ordinum, uim
aduersus inprobos ciuis et rem p. concutientes conroboraret. Tecte hoc significat, ne reconci-
liatum Pompei animum pungat restitutionis suae beneficio deuinctus. GARATONIUS. Etsi per—
docte Garatonius de Ciceronis cum Pompeio coniunctione exposuit, in eo tamen manifesto er-
rauit, quod epistulam illam Ciceroni negat quicquam obfuisse. Nam primum non est proba-
bile, Laterensem Ciceroni aliquid fuisse exprobraturum, quod ab omni ueritate abhorreret3
porro dubitari uix potest, quin Cicero, nihil si nocuisset, disertius id fuerit adfirmaturus, et
pro uerbis quae posuit obfuisse non intellego scripturus potius fuerit non obfuisse scio3 deinde
eo, quod concedit noa profuisse rei publicae, cuius caussa scripta uidebatur, aperte ostendit,
ne sibi quidem ipsi profuisse3 quem certumst sua caussa cupiuisse, ut Pompeius a partibus
optumatium staret. Quodsi non profuit Ciceroni, ita ut Pompeium a coniunctione cum inimi-
cis suis retinere non posset, necessario obfuisse debet, cum Cicero, quod ex or. pro Sull. c. 24.
patet, de iniquitate et inprobitate eorum, quibuscum postea se coniunxisset Pompeius, in ea
conquestus esset. Postremo altera illa epistula, quam non multo post ad Pompeium scripsit
(ad Diu. V, 7.), perspicue profecto docet, Pompeium moleste tulisse, quae Cicero de rebus
suis in consulatu gestis scripsisset. Uide inter alia haec: Ad me autem litteras quas misisti
quamquam exiguam significationem tuae erga me uoluntatis habebant ete.. Itaque quam-
quam Pompeius, posteaquam in urbem reuersus erat, aliquamdiu amicus Ciceroni fuit priua-
tamque illam offensionem publici benefici memoria uidetur oblitterasse, tamen obfuisse illa epi-
stula Ciceroni necessario debet, quod et homines, quibuscum postea se coniunxit Pompeius,
et agendi ratio, quam idem postea iniit, in ea reprehendebatur.

Rei publicae uideo prodesse potuisse) Id enim egerat Cicero, ut Pompei animum ab iis
abalienaret, qui aduersus rem publicam coniurauerant.

C A P. XXXV.

ς. 86. Set sunt haec leuiora) Non male unus Oxoniensis [cum aliis] omittit sunt, quod
saepius a Cicerone similibus locis omittitur. GARATONIUS. Immo alienum hoc quidem loco
a consuetudine Tulliana uidetur. Uide Cic. III. Philipp. IX, 25. Set liaeo leuiora fortasse3
illut quaero etc„ et ΙΙ. Phil. XI, 25. Set lzaec uetera3 illut uero recen-9, Caesarem etc..
Confer quae Proleg. L. ΙΙ. Ο. Ι. §.16. monui.

Quod meum discessum, quem saepe defleras, nune quasi reprehendere — uoluisti) A mul-
tis discessus ille reprehensus est, ita ut saepe Cicero eius caussam exposuerit. Cfr. post red.
in sen. c. 15. 14„ pro domo c. 24. et c. 55. §. 95. c. 56„ pro Sestio c. 16. et seqq„ in Uatin.

c. 3,, in Pis. c. 9. c. 14.. Adde ad Diu. I, 9, 29..

Ego uero fateor hercule , qaod uiderim milii auxilium non deesse, idcirco me

illi ciuxilz'o pepercisse) Uide quae de huius loci scriptura Proleg. L. [I. C· Ι. §. 16·
monuunus.

