PRAEFATIO. ix

et genuinas et corruptas scripturas eius diligenter noris, minume perspectum habere
poteris. Penitus autem cognitos habere codices apparet eum debere, qui quomodo co-
gnati sint inter se perscrutari uelit.

De commentario, qui sequitur post orationem Tullianam, haec mihi praemonenda
sunt. Recepi in eum omnia, quae ad inlustrandam orationem Plancianam facere ui·-
derentur, siue ab aliis uiris doctis ante me monita, siue a me demum obseruata. Non
nego quaedam breuius dici potuisse, maxume ea, quae a Garatonio scripta sunt, cuius
uerbositatem minume probo. Uerum illius uiri, cujus maxuma aput homines doctos
auctoritas est, adnotationes si in breuius contraxissem, in magnas multorum uirorum
reprehensiones incidissem, qui nisi integras commentario meo insertas repperissent, alia-
rum etiam editionum, in quibus inmutatae'sunt repetitae, usum sibi necessarium esse
quererentur. Mihi autem id faciundum uidebatur, ut qui mea uterentur editione, re·-
liquis carere omnibus possent. Itaque ne uerbum quidem eius a me omissumst praeter
ea, quibus uariae codicum scripturae simpliciter referuntur. Quas quom in apparatu
critico iam percensuissem, ineptus fuissem, si iterum in commentario Garatonium uer-
bosius eas conmemorantem introduxissem. Ex reliquorum interpretum recentiorum
explanationibus, Manuti, Lambini, Gruteri, Graeui, Ernesti, Lallemandi, Weiski,
Schutzi‚ et Orelli, eas recepi, quarum aliquis fructus esse posset. Optumum horum
omnes sciunt interpretem Manutium esse, cuius plerasque adnotationes in commen-
tario meo repetitas uidebis. Ac multos locos quamquam ipse non monitus ab aliis recte
intellexeram, priorum tamen editorum interpretationes quam meas, quas breuiores se-
cissem, adposito eorum nomine commentario inserere malui, nc erga eos, qui ante me
in explananda hae oratione elaborarant, ingratus reperirer eorumque memoriam et me-
rita uoluisse oblitterare dicerer. Magna cum laude conmemorandus hic etiam Ι. Ba-
kius Batauus est, qui in censura editionis Orellianae, quae in Bibliothecam Criticam
Nouam Lugdunensem receptast Uol. III. p. 57 —88., aliquot huius orationis locos
optume tractauit.

Denique integris scholiis, quae ab A. Maio ex codice Ambrosiano ct Uaticano
eruta erant, in commentario meo locum dedi. Ac Uaticana scholia, quae anno demum

uicensumo nono huius saeculi A. Maius Romae edidit, ab eodem scripta homine, qui
Β

