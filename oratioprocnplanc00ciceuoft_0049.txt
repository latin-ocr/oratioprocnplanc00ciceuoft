12113E1R 53E1311N131JS.

DE
INTERPOLATIONIBUs

In corruptelis illis, quibus omnia M. Tulli scripta deprauata ad nos peruenerunt, numerandae etiam
interpolationes sunt. Quae menda etsi multo difficilius quam ceterae corruptelae tolli solent, tamen
remouendorum eorum non secus ac ceterorum duplex potissumum ratiost, ita ut aut codicum ope, aut
coniectura expellantur. Atque eorum quidem argumentorum, quibus ei, qui sine codicum auctoritate
uerba, quae in antiquorum scriptorum operibus scripta extant, spuria esso euincere uelit, utendum sit,
nemo non intellegit, ubique idem genus eandemque uim esse. Alia contra illorumst argumentorum rann,
quae ex codicum scripturis depromuntur. Nam nisi quae singulorum codicum praestantia sit et aucto-
ritas, perspectum exploratumque habemus, fieri non potest, ut non saepissume scripturis eorum in tra-
ctanda illa artis criticae parte abutamur turpissumosque in errores incidamus. Atque in eam rem non
raro ab orationis Plancianae editoribus peccatum uidetur, qui quae in codicibus, quorum nulla debebat
esse auctoritas, omissa uerba erant, temere spuria iudicarint, ab ipsius autem Ciceronis manu profecta
existumarint, quac sola codicum auctoritas ab interpretibus addita esse euincit. Accedit, quod nonnum-
quam idem libri, qui reliquis librariorum mendis cum maxume inmunes sunt, multo magis interpretum
additamentis aucti sunt, quam illi, quos describentium corruptelis mirum quantum refertos uidemus.
Cuius rei ignoratio non paucos homines doctos inpulit, ut quae a Tullio scribi nullo pacto potuerunt,
ea genuina esse sibi persuaderent.

Quam ob rem uisumst, diligentissume hic exponere, quae codicum scripturae interpolationis suspi-
cionem mouere deberent quaeque non deberent, omnisque locos, qui ad hoc genus pertinerent, hac sin—
gulari dissertatione tractare. Praeterea non incommodum putaui, eos quoque locos, quos sola loci sen-
tentia interpolationis nomine suspectos reddere uisast, omnis capite secundo proponere, eorumque duos,
in quibus tractandis longiore opus erat disputatione, quam quae commentario apte posset inseri, dili-
genter ibi examinare.

CAP. Ι.

DE
CODICUM SCRIPTURIS, QUAE INTERPOLATIONIS SUSPICIONEM
MOUERE DEBEANT QUAEQUE NON DEBEANT.

§. 1.

Quae uerba cum Bauarico et Erfurtense plurumi familiae tertiae codices omittimt, ea, si non potuisse
facili oculorum aberratione omitti patet, quin spuria sint, nullo modo dubitari potest. Nam cum supra

