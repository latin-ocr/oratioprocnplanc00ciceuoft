L. 1. c. 111. ς. 1. 2. xix

ut ex coniectura feliciter ea restitueretur scriptura, quae non est dubium quin in codice principe exti-
terit. Id factum uerbi caussa in codice uidetur, ex quo oxonienses C, H, S, et T sunt orti. Hi enim
libri nonnullis in locis soli ueram habent scripturam cum B et E, ubi reliqui omnes corrupti sunL Ex
qua re quod conligere quis possit, eos proxume cognatos cum exemplari esse, quod ex codice principe
fuerit descriptum, propterea prorsus incredibilest, quod in aliis multo pluribus locis aut consentiunt
cum reliquis familiae tertiae codicibus in prauis scripturis, aut multo grauioribus efiam quam affl eius-
dem familiae codices corruptelis inquinati deprehenduntur. Quae cum ita sint, neque quomodo inter
se cognati sint familiae tertiae codices, neque quinam proxume ex libro, qni descriptus ex codice prin-
cipe est, orti censendi sint, ullo modo doceri potest. Illut tamen pro certo adfirmare ausim, nullum
ex codicibus, quorum uariae lectiones a me sunt congestae, descriptum expaliquo eorum, quibus usus
sum, dici posse. Tantopere a se singuli dissentiunt, quamquam multis in locis denuo mire inter se con—
sentiunt. Ac quae de quorundam inter se consensu dicenda erant, ea iam supra C. I. §. 3. suis locis
sunt exposita.

CAP. III.
DE AUCTORITATE CODICUM

811‘1:

DE RATIONE, QUA IIS AD EMENDANDAM HANC
ORATIONEM UTENDUM SIT.

§. 1.

Quae scripturae consentiente Ambrosiano familiae secundae, et familiae tertiae codicum auctoritate
nituntur, eae dubitari nequit quin ab ipso Cicerone profectae sint. Est tamen unus locus, in qno omnes
familiae secundae et tertiae codices cum Ambrosiam in falsam uidentur scripturam consentire. Legitur
is C. XVII. §. 41„ ubi pro An uero nuper etc. Ain uero? nuper etc. scribendum esse in commentario
docui. Set tam facilis error iste fuit, ut nemo non uideat, eum a pluribus librariis simul admitti potuisse.

§. 2.

Non minus genuinae habendae sunt illae scripturae, quas cum Ambrosiano Bauaricus et Erfurten-
sis habent, reliquis libris aliter scribentibus, Nam in his locis si quis eam scripturam, quae in familiae
tertiae codicibus est, genuinam duceret, is statuere deberet, a duobus diuersis librariis iisque diligen-
tioribus, quorum alter Ambrosianum, alter eum codicem, ex quo B et E sunt orti, exarauit, miro con-
sensu Ciceronis uerba in eundem modum conmutata esse, seruata autem ab eo, quem uitiatum codicem
neglegenter descripsisse scimus. Quod cum ab omni probabilitate abhorreat, scriptura, quam A, Β, et
E habent, non solum ubi sensui unice aptast, uerum etiam ubi ambiguum uideri potest, utro modo Tul-
lius scripserit, reliquorum codicum lectioni necessario praeferendast. Tenendum autem, reuera sensui
numquam non accommodatam trium illorum codicum scripturam esse, aduersari autem saepenumero reli-
quorum codicum lectionem. Loci hi sunt:

C. IX. §. 23. Quibus e municipiis uix iam, qui carnem Latinis-petant, repperiuntur; sic A, B,
et E ; reliqui pro repperiuntur scribunt inueniuntur.

Ibidem. Id quod tu Ιιιιίε obesse etiam putas; sic A, B, et Ἐς reliqui etiam ante huic conlocant.

C. XIV. §. 33. An quod reiectae auctiones essent? sic A, B, et E3 reliqui reiectae omittunt.

Ibidem. Oppressa nostra adrogantia ciuitas ; sic A, B, et E3 reliqui pro nostra scribunt uestra,
uno excepto χ 3, quem errore in ueram incidisse scripturam certumst.

C. XIV. 5. 35. Sed aut contentione dicendi aut lacessitus ; sic A, B, et E, reliqui aut ante con-
tentione omittunt. ⁷

3*

