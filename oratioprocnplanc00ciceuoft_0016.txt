511 PRAEFATIO.

tudinem malam sequendo multorum mihi laudem parere malui. Dubitari enim uix pot-
est, quin qui uolgarem scriptionem probant uiam tritam persequi cumque aliis errare,
quam nouam quaerere multumque in ea quaerenda operae laborisque consumere malint.
Ego autem quom id agerem, ut hanc Tulli orationem Plancianam tum codicum ope
tum meopte ingenio quantum fieri posset pristino nitori restituerem, uehementer mihi
reprehendendus uiderer, si id retinuissem orthographiae genus, quod maxumam partem
tum per indoctos saeculi quinti et sequentium grammaticos tum a stolidis librariis or-
tum intellexeram. Quod quom nulla omnino niteretur auctoritate, set usu tantum re·-
ceptum esset uitioso, faciundum putaui, ut eam scriptionem, quae usurpata a Romanis
Ciceronis aetate esset, sedulo restituerem. A qua re ne eo quidem deterreri me pas-
sus sum, quod nonnumquam obscurum erat, quae illo tempore in usu suisset scriptiO,
ideoque, quod consuetudinem sequi malueram quam in nouom incidere errorem, eam
scriptionem, quae serioribus saeculis usurpari coepit, retinui.

Non secus enim errant qui, nisi si omnino ueterem scriptionem restitutam uideant,
uitiosam, qnae in usust, retineri satius ducant, quam qui, nisi omnes corruptelae, qui-
bus ueteris scriptoris opus adfectumst, remoueantur, nullam tollendam opinentur. Et
quemadmodum non est ab ullo homine postulandum, ut in emendando explicandoque
antiquitatis monumento ab omni errore inmunem se praestet, ita ne si noluissem qni-
dem Tullianam scriptionem iam nunc prorsus restituere, in ea ego sententia essem, ut
id me consecutum arbitrarer. Hoc. tamen a me perfectum iudico, ut multae scriptio—
nes, quae ab Ciceronis consuetudine eorumque Romanorum, qui aequales eius suerunt,
abhorrebant, sustulerim, T ullianamque orationem certe propius ad eam sormam, qua
scripta ab auctore erat, adduxerim. Atque id quidem pro certo adfirmare audeo, quae
nunc a me scriptiones introductae sint pro iis, quae in uolgatis editionibus, ut Erne—
stiana, obtinebant, eas ab ipso Cicerone eiusque aequalibus usurpatas esse3 contra ea
non nego relictas quasdam esse, quae incognitae, certe non usurpatae Tullio suerint.
Atque illas quidem, quas primus reuocaui, scriptiones iure a me reuocatas esse, ar-
gumentis conprobare in prolegomenis constitueram3 uerum postquam longiorem eam
rem requirere dissertationem intellexeram, quam qnae recipi in prolegomena posset,

singulari libro de tota orthographia latina, qui mox in lucem emittetur, exponere de-

