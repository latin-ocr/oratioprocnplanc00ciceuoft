210 COMMENTARIUS.

prehensione defensio Planci. At Ciceronem ob id ipsum reprehensum omninoque uituperatum
esse, quod eo tempore, quo Laterensis Plancium accussauit, nimium multos defenderet, docent
uerba, quae secuntur, Ciceronis: utinam et tu, qui potes, et etc.. In quibus necessario Ci-
cero et tu, qui potuisti etc. dixisset, si, quod adhuc nimium multos defendisset, ab Laterense
esset reprehensus. Laterensis igitur oratio ipsa sine dubio haec fere fuit: reprehendendus es,
M. Tulli, quod nimium multos defendis. Eam reddens Cicero non poterat aliter loqui quam
sic: nam quod —- me reprehendisti ‚ quod nimium multos defenderem. Ceterum reuera mul-
tos tum defendisse reos Ciceronem, ex ipsius Epp. ad Q. fr. ΙΙ, 16. III, 5. etc. conper-
tum habemus.

Set fit uostra diligentia) Nimia anxietate uel metu, ne quem defendendum suscipiatis,
cuius innocentia non maxume perspicua sit facillumoque negotio demonstrari possit. Egregia
arte hoc loco Cicero id, quod reprehendendum ducit, cum laude quadam ecfert, eosque, quos
difficiliores caussas cum propter iuris ignorantiam tum propter laboris molestiam non suscipere
norat, diligentiae nomine laudat.

Qui in caussis ponderandis omnis fere repudiatis) Bau. [et Erf.] in non adgnoscit, quo
carere profecto possumus. GARATONIUS. Et sane in Bau. lectione plus inest acrimoniae: eo
ipso, quod jcaussas uos ponderare dicere soletis, praetextu utimini omnis repudiandi. Idcirco
in uncinis inclusi. ORELLlus. Non adsecutus huius loci sensum Orellius est. Nam si omissa
praepositione caussis ponderandis pro ablatiuo, ut fecit Orellius, instrumenti habemus, sen-
tentia uerborum non potest alia esse quam haec: eo, quod caussas ponderatis siue propterea,
quod caussas ponderatis. Ita autem Cicero reprehenderet illos, quod caussas ponderarent, in
eaque se esse sententia ostenderet, in qua esse non potuit, ut non esse ponderandas caussas
putaret. Immo certumst, hoc eum et uoluisse et debuisse dicere: fit uostra diligentia, qui,
cum caussas ponderatis et difficultatem earum agendarum perspicitis, omnis repudiatis, ut
etc.. Hac autem sententia mihi olim necessaria in praepositio uidebatur3 cfr. Proleg. L. II.
C. Ι. ἕ. 5.. Nunc tamen non nego, eundem sensum etiam omissa praepositione huius loci
esse posse3 uide quae ad C. VI. ξ. 15. p. 80. adnotaui3 ut iam non ausim eam a M. Tullio
adiectam esse contendere.

ς. 85. Admonuisti) Cod. Amb. Admonefecisti. „Admonefacio inter barbara dumtaxat
habet Forcellinus; set oriri poterat ex conmonefecisti, quod non deterius forem ORELLan.
Inprobabilis haec coniecturast. Nisi admonefacio Ciceronis tempore usurpatum esse alio testi-
monio confirmatur , retinenda, opinor, scriptura uolgata erit.

Admonuisti etiam, quod in Creta fuisses, dictum aliquod in petitionem tuam dici potuisse)
Ad scolasticam leuitatem et quasi mimicam spectat ¹) huiusmodi locus.
Μ. Tullium uidebatur denotasse Laterensis, quod multa quae facetius dici
possent cum aliqua figurandi suptilitate non praetermitteret. Itaque hoc
eum dicto perstrinxerat, habuisse materiam de uocabulo Cretae insulae
aliquid in se ioculariter dicendi, nec tamen id excogitasse. Constabat enim
Laterensem fuisse in Creta prouincia. Et solebant omnes candidati alba
creta obliniri ceruicem, ut populo notabiliores essent. Ergo dicit eum io-
cari potuisse, si ad hoc adiecisset ingenium, ut id inueniret quod poterat

1) Sic A. Maius scripsit. Codex, scolastica leuitate quasi nimica spectante.

