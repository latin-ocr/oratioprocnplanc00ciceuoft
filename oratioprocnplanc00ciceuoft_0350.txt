232 COMMENTARIUS.

in quoque sit ponderis, esse aestumanda. ad Diu. III, 5, 20: equidem pro eo , quanti te fa·
cio, quidquid feceris adprobabO. Α

§. 95. Stare enim omnes debemus tamquam in orbe aliquo rei p.) Uide quae de hoc
argumento docte disputat etiam ex Philosophorum libris in ep. IX. lib. Ι. ad Lentu-
lum. GRAEcms.

Qui quoniam uersatur, eam deligere partem) Similis est locus, quem qui appellatur
Asconius non expediebat, I. Act. in Uerr. 9. Siculos sane in eo liberos fuisse (audio), qui,
quamobrem arcesserentur, quom intellegerent, non uenisse. Adde IV. in Uerr. 58. Etenim
ille requisisse dicitur etiam Archimedem illum, summo ingenio hominem ac disciplina, quem
quom audisset interfectum, permoleste tulisse. Ita ibi cod. optumus Car. Steph. cum Regio
et altero Ursini, Graeuio nobisque probantibu53 alii enim eumque cum. Item Corn. Nep. in
Epam. VI, 2. Thebis Oedipum natum , qui quom patrem suum interfecisset, ex matre liberos
procreasse 3 ubi nonnullos et librarios et interpretes procreasset maluisse nec miror nec laudo.
Neque hic plane defuerunt emendatores. Nam Heruag.‚ P. Manut.‚ S. Gryph.‚ C. Stephan„
et Lambinus ediderunt, eam deligere partem debemus, ceteris, quos noui, libris ea glossa ca-
rentibus. Porro etiam II. ad Att. 9. hic orbis rei p. est conuersus. GARATONIUS.

C A P. XXXIX.

Ego autem Cn. Pompeium) Cur Pompeio inimicus esse non possit, licet contra P. Clo-
dium ab eo defensus non esset, pluribus Cicero in or. Pis. C. XXXI. exponit.

Memoriam et gratiam quaerunt) Bau. memoriam quaerunt et gratiam,· qui numerus,
quae conlocatio in hac periodi conformatione non est aspernanda. GARATONIUS. Ego cur uol-
gatum ordinem retinuerim, dictum in Proleg. L. I. C. III. ς. 10. p. XXIV. est.

Ego eum non tuear, quem omnes in re p. principem esse concedunt) Sensi primum hoc
legens, elegantius fore eoncedant3 cum post repperissem ego C. laudibus desim, quas uideam
esse celebratas, ita corrigendum indicaui. Sic ergo correxi. ERNESTIUS. Male quidem. Utrius-
que membri ualde dispar ratiost. In priore uerba quem etc. nil nisi explicationem pronominis
eum continent3 quam ob caussam necessarius indicatiuos concedunt est. In altero membro uerba
quas — uideam esse celebratas caussam continent, eur Caesari Cicero deesse non possit, estque
quas uideam ita dictum, ut significet cum eas uideam.

Ego C. Caesaris laudibus desim) Omnis enim illa tempestas, cui cesserat Cicero, Caesare
inpulsore atque adiutore dicebatur excitata, ita ut omnes Ciceronem Caesari semper fore inimi-
eissumum putarent. Itaque quod mox in gratiam curn eo rediit, a multis obiectum Ciceroni

est. Cfr. de prou. cons. C. VIII. §. 18 sqq. C. XVII sqq„ pro Corn. Balbo C. XXVII„
in Pis. C. XXXII. ad Diu. I, 9, 5..

Quas primum) Pro quas aliquot libri habent qui, probarique id potest ex iis, quae
VVopkens. I. Lect. Tull. 15. p. 84. 85. suppeditat. Alii malint qui eas. Ego uolgatam optu-
mam siue optumorum codicum inperio non desero. GARATONIUS. Non conuenit qui huic loco.
Ut enim in antecedentibus dicit, ego eum non tuear, quem etc„ sic uel concinnitatis caussa
debebat pergere, ego C. Caesaris laudibus desim, quas etc„ id est, ego C. Caesarem nou
tuear, cuius laudes etc..

Primum populi Romani) A quo Galliam citeriorem in quinquennium inuito senatu Ua·
tinia lege accepit. Masurius.

