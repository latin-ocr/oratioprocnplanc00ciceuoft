CAP. xxv. ς. eo. 161

uel tu a duello, quod notius erat uerbum, arcesse. Aequom est enim orthographia posteriore
nos uti, modo ne mendosa, qualis est in Duellio. Est igitur alterum L extrudendum, deinde
pro Ε scribendum I, quo etsi celsiore non utimur, diphthongus tamen a Graecis accepta re-
praesentatur. Iam in Catone c. 13. Duillum a MSis traditum nonnulli in Duiliztm optume
conuerterunt. Hoc autem loco Manutius ueram lectionem unus adnotationi suae praescripsit,
et Aldo filio recipiendam reliquit. At in Oratore, quamquam olim uiam praeiuerant Ciacco-
nius ad columnam, Muretus ad Tacitum, Colerus ad Ualerium, locis citatis, Merula ad Ennium
p. 59. et schottus ad Uictorem Uir. inlustr. c. 58.: nullus tamen, quod sciam, editor fuit, ne
Schutzius quidem, qui a MSorum errore discesserit. Bilins porro cito obsoleuit3 nemo certe
ueterum usus est, excepto fortasse Polybio I, 22., aput quem qui perperam in antiquioribus
MSis est Λίβιος, uidetur fuisse Βίλιος, non, ut aput ceteros minus antiquos Graecos, Δουίλιος5
quam Ciacconi, Mureti, Pighi, et Ursini sententiam Scaliger quidem Casaubonusque repudiant,
set aetas Polybi defendit, qua id audire ille potuit, haut tamen ex monumentis ediscere. Hanc
formam sic adamabat Ciacconius, ut in alios quosque transferre uellet3 Ursinus postquam Due-
liam probauerat‚ Bilium in Seruio maluit ad Uerg. III. Georg. 29„ quod esset in suo codice
Uilz'us5 Muretus uero contra libros et sine caussa Horatianum Uillium I. Serm. 2, 64. Milonis
familiaritate notum hominem deiciebat, ut Bilz'um nescio quem introduceret. Uilins iu Seruio
Iulius est: nam ibi Duilius per librarios D. IULIUS. erat factus, deinde D. omissum, etiam ad-
ditum Caesar3 quae res Donatum l. c. Nardinumque Rom. antiq. V, 16. p. 515. ita decepit,
ut Seruium de C. Duilio locutum esse, ne ex Poenorum quidem mentione i11tellexerint‚“ GA-
RATONIUs. Male uolgarem scripturam Duellii A. Maius ad Ι. de Re p. C. I. tuetur.

Atilio Calatino) Sermost de A. Atilio Calatino, qui a. u- 496. et 500. consul fuit. Con-
ponitur cum Duilio etiam a Cic. de Re publica I, 1.

Etenim in uirtute multi sunt ascensus) Duplex huius loci scriptura in codicibus extat3
optumi libri, B et E, sic scribunt: Etenim in uirtute multi sunt ascensus,- ceteri: Est enim
in uirtute multis ascensus. Lambinus,'cui ignota optumorum codd. scriptura erat, alteram sic
inmutauit: Est enim in uirtute multus ascensus et praeterea haec monuit: „Nihil fere in-
mutaui ex antiqua scriptura3 tantum ex multis feci multus. Set uelim pro z‘rz uirtute legi ad
uirtutem. Alii sic legunt, Etenim acl uirtutem multi sunt ascenszcs; quam lectionem probo.
Alii sic legi uolunt: est enim ad uirtutem unicas, seu lmus ascensus-,- quam etiam probarem,
nisi tam longe abesset ab antiqua scriptura. Set proxuma superior mihi magis probatur, ut
cum Ciceronis sensu magis consentanea. Hoc enim sentit Cicero, neminem eorum, qui hodie
uiuant, esse Curio et Fabricio et ceteris antiquis similibus uirtute paremg, multos tamen ho-
noribus esse pares. Ratio haec est: nam honorum finis est consulatus 3 ad quem cum ‘1¹³js
ascenderit, altius progredi non potest3 in uirtute uero, seu ad uirtutem multi sunt ascensus3
aliique aliis sunt uirtute praestantiores. Uerbi caussa antiqui uirtute nobis antecellunt, neque
nobis ad eorum uirtutis magnitudinem peruenire licet; set alii nostrum ad eam propius acce-
dunt, alii longius ab ea absunt. Eosdem honores tamen, quos illi ceperunt, nostrae aetatis
homines quam plurumi sunt consecuti. Quare uirtutis multi sunt ascensus, honoris unus.“
Haec Lambinus, quibus Graeuius deterreri non potuit, quominus uolgatam scripturam deterio-
rum codicum seruaret. Ea autem ferri nullo modo potest. Prima caussa haec est, quod uer-
bum est, quom, ut hoc loco, sine praecipua ui est, in initio enuntiationis conlocari numquam
solet3 altera positast in sensu, quem scriptura illa praebet, ab hoc loco plane alieno. Non

33

