c A P. XXXIV. ς. ss. 205

etiam lex Calpurnia puniebat3 deinde morbi excussationi poena addita est, quod est etiam post
Ernesti declarationem obscurum. Illut inprimis mihi adnotandum, quod ad hanc orationem
maxume pertinet. Idem editicios iudices esse uoluisti, ut odia occulta ciuium, quae tac-itis
nunc discordiis continentur, in fortunas optumi cuiusque erumperent. Hoc numeratur in iis,
quae mea, inquit, summa uoluntate senatus repudiauit. Huccine igitur illut pertinet, quod
supra uidimus c. 17· nuper clarissumi ciues nomen editici iudicis non tulerunt etc.‘.’ de re
certe ibi agitur, quae ante Liciniam legem acciderit. Set turbant sequentia, omniaque potius
permiscuerunt ,ἢ quam ei legi condicionique parerent. Itaque iudices editicios bis repudiatos
existumare licet, semel Ser. Sulpicio eos postulante, iterum ignoto alio tempore, set poste-
riore, antequam tamen Crassus inponeret. GARATONIL‘S. Ceterum exilium, quo ambitus dam-
pnati lege Tullia multabantur, erat decennale. Cfr. Dio Cass. Lib. XXXVII. e. 29..

Mea lege exilio ambitum sanxisse) Ita sagaciter Garatonius ante repertum codicem Am-
brosianum pro corrupta reliquorum codicum scriptura, mea lege ex illo ambitu traxisse, le-
gendum uidit. Confirmauit coniecturam eius non solum cod. Ambr.‚ set etiam Arusianus Mes-
sius, ex cuius elocutionum exemplis Garatonius in Praef. ad Uol. VII. ed. Neap. p. X„ codice
Neapolitano usus, haec protulit: „Nunc aput Arusianum haec inuenio: Sentio de te bona.
Cic. in Catil. III. Qui omnia ec. Sensi crimen ex illo. Cicero pro Syl. Addidit me idcirco
mea lege ex illo ambitum sensisse. Sancio peccatum supplicio, Cic. pro Syl. Noli obser-
uantiam sancire poena. Sitiens illius rei. Cicero pro Sylla. Sitientem me uirtutis tuae.
Hi tres loci pro Plancio sunt, non pro Sulla3 postremus c. 5. medius c, 19. priori similis, de
quo agimus. Quartum superiorem adiunxi, ut pateret, quid caussae fuisset, cur sensi pro sanxi
et sensisse pro sanxisse in Arusiano describendo inperiti ponerent3 quos abripere antecedentia,
latere autem solebant, quae sequebantur. “ Ceterum librariorum error, pro sanxisse scriben-
tium sensisse, eo facilior fuit, quo saepius antiquis temporibus sansisse pro sanxisse scriptum
est. Sic Ambr. palimpsestus pro Sulla p. 150. ed. Mai. see. sanserant scribit.

Epilogos possem dicere) Male Garatonius pro dicere, quae est consentiens omnium codi-
cum scriptura‚ eX edd. uett. elicere restituendum putauit.

Non uobis uideor cum aliquo declamatore, non cum laboris et fori discipulo disputareP)
Declamatori, non ei, qui aliquando declamitat, set qui eam rem profitetur, certe qui nondum
adtigit forum, sententiolas captanti et inania ecfundenti opponitur laboris et fori discipulus,
qui ueris in caussis multo cum labore uersatus, forum premendo et agendo, argutias pompam-
que inanem abicere, solidiora persequi usu, commentatione (scriptionem addas licet) debuit esse
perfectior. Neque uero inparatis et indoctis adfert omnia forensis labor. Ipsum de se Tullium
audi in Bruto 9o.: Tam primum nos ad caussas et priuatas et publicas adire.coepimus, non
ut infore disceremus, quod plerique fecerunt, set ut, quantum nos efficere potuissemus, do-
cti in forum ueniremus. Set aliis domi educata nutrimentis eloquentia ipsa se in foro colorat
et roborat, si huc transferre licet egregium Tulli dictum in Orat. 15.. Dubitari non posse ar-
bitror, quiu multa doceat acies et dimicatio forensis. Adde oratorum, qui maxume in caussis
excellunt, imitationem, de qua est locus II. de Orat. 21.. Ea in foro ita tentatur atque perfi-
citur, ut quae umbratili exercitatione paraueris, maturiora fiant et emendatiora. Set hic non
de tota perfectaque agitur eloquentia, quae domo magis in forum, quam e foro domum ad-
fertur. Dictum illut Laterensis, quod modo exposuimus, reprehenditur tamquam declamato-
rium et putidum. Tu, inquit, cum sis laboris et fori discipulus, non ludi atque palestrae,

