PRAEFATIO. VII

ces uetustiores intellexissem, eos quoque per Franciscum de Furia, uirum celeberru—
mum, conferendos cum editione Graeuiana curaui. In bibliotheca etiam Parisina ut
codices quosdam non malae notae, ex quibus uerae scripturae erui possent, recondi-
tos latere suspicarer, Lallemandus fecit, qui in notulis ad orationem Plancianam non-
numquam optumas lectiones, quae ex solo Erfurtensi enotatae erant, in codicibus Pa-
risinis reperiri iactauerat. Itaque Schlottichius, popularis meUS, qui Parisiis ante ali-
quot annos conmorabatur, per litteras a me rogatus trium codicum, qui alicuius preti
esse uidebantur, conferendorum negotium promptissume in se recepit. Postremo Io.
Casp. Orellius pro sua erga me beneuolentia uarias lectiones, quas L. UsteruS, pro-
sessor Bernensis, ex codice bibliothecae Bernensis accurate enotauerat, sua sponte
ad me misit.

Omnis hos codices, quos modo conmemoraui, diligenter descriptos in prolegome-
nis reperies. Ibidem de origine eorum et cognatione a me expositum uidebis esse.
Quae res quamquam non sine maxumo negotio indagari potest, ideoque a plerisque
editoribus non solum neglegi, set etiam in inuidiam adduci solet, tantam tamen in
emendandis ueterum scriptorum' monumentis uim habet, ut neminem umquam laboris
temporisque in ea re consumpti paenitere possit. Equidem quid lucri ex detecta co-
dicum familia, quibus oratio Planciana seruata posteritatist‚ consecutus sim, non opus
est ut uerbo hic praedicem exponamque, quom quisque, qui prolegomena et commen-
tarium perlegerit, facile ipse cognoscere possit. Quid, quod ex ea re intellexisse mihi
uideor, quotquot in Europae bibliothecis codices reconditi lateant, qui aut nondum in-
specti aut neglegenter inspecti sint, eorum nullum esse eiusmodi, cuius ope uel unus
orationis Plancianae locus etiamnunc emendari possit, —- non loquor de palimpsestis,
ex quibus, si qui reperiantur praeter eum, quem A. Maius detexit, non nego aliquot
locis insperatam lucem adferri posse. Certissumis enim argumentis adductus sum, ut
omnis, qui nondum usurpati sint, codices deteriori illi librorum classi, quos in prole-
gomenis L. Ι. C. Ι. §. 5. percensui, adnumerandos esse credam. Omnis enim con-
tend03 ac iure me hoc contendere, confirmari ab iis poterit, quibus inspiciundorum
eorum copiast 3 omnis igitur contendo lacuna illa deprauatos repertum iri, quae est in

omnlbus, qui adhuc consulti sunt, deterioris illius classis codicibus, qui C. V. §.15-

