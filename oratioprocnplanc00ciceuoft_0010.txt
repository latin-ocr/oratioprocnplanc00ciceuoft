VI PRAEFATIO.

Graeuium, Lallemandum, et Garatonium‚ magna cum diligentia conligendam putaui et
examinandam, ut singulorum codicum quae auctoritas esset penitus cognoscerem. In
qua re eo plus exantlandum laboris erat et taedi, quo magis uariae illae lectiones ad-
notationibus quae dicuntur exegeticis sine ullo ordine inmixtae erant. Uehementer au-
tem illos equidem reprehendendos editores iudico, qui non seorsim uariarum lectionum
farraginem ponunt, set et eas et adnotationes reliquas unum in locum confundunt.
Quo fit, ut qui uel uno in loco quae codicum scriptura sit cognoscere uelit, longissu-
marn saepe adnotationem sine ullo fructu magnoque cum temporis dispendio legere co-
gatur. Hanc igitur lectionum uarietatem postquam ex commentariis illis diligentissume
conlegeram, ut nullis admixtis adnotationibus in mea editione lectoribus facillume co-
gnosci possent, id egi, ut qui praeterea in Europae bibliothecis restarent codices, quo-
rum ope emendari posse haec oratio uideretur, sedulo in usum meum adhiberem. At-
que quom Graeuium codices, quorum ei copia fuerat, neglegentissume inspexisse mul—
tis indiciis cognossem, ante omnia Erfurtensem librum, cujus secundum Bauaricum
maxumum esset pretium, denuo conserendum putaui. Ex eius conlatione quantum
lucri fecerim, libro de eo scripto iam intellectumst. Nec minus neglegens Graeuius in
conmemoranda lectionum uarietate fuit, quas codex Dresdensis praebet, quem eundem
ipse iterum cum editione Ernesti contuli, quamquam mirum quantum a praestantia li-
bri Erfurtensis recedebat. Porro quom non inutile ducerem, codicem etiam Baliari—-
cum, omnium praestantissumum, qui olim in coenobio Tegernseensi adseruabatur, post-
ea uero Monachum translatus dicebatur, iterum conferre, precibus adii Krabingerum,
bibliothecae Monacensis custodem eruditissumum, ut eius codicis inspiciundi mihi pote—
statem saceret. Qui uir quom rescripsisset mihi, numquam codicem illum Monachum
esse delatum, set a Francogallis, dum Bauariam popularentur, aut ablatum aut dele-
rum esse, insigni cum liberalitate alios quosdam, in quibus oratio Planciana extaret,
codices non malos in bibliotheca Monacensi seruari addidit, quos si cuperem in usum
meum se cum editione aliqua uolgata conlaturam promisit. Quin eo progressa uiri il-
lius humanitas est, ut antequam respondissem, uarias lectiones, ex aliquot codicibus
maxuma cum diligentia enotatas, humanissume mecum conmunicaret. Deinde quom in

bibliotheca Laurentiana, quae Florentiam ornat, ex Bandini catalogo tris extare codi—

