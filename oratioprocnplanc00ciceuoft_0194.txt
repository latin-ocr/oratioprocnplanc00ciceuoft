78 COMMENTARIUS.

C A P. VI.
§. 14. Nihil est iam, quod populo supplicetur, nihil quod diribitio, nihil quod suppli-

catio magistratuum, renuntiatio suffingiorum expectetur) Sic hic locus in omnibus codicibus
scriptus extat, nisi quod pro uerbo diribitiouis deteriores libri direptio, unus directio, et:
Uict. a diremptio habet. Reliquae uarietates, quas uide in apparatu critico, nullius sunt mo—
menti. Unice ueram autem scripturam diribitio csse, docui in dissertatione de uerbo diribere
eiusque deriuatis, quae insertast praefationi ad Uarr. Lectt. ex cod. Erf. enot. p. CXXVI --
CLVIII. Quo loco illut quoque deinonstratinn a nobis est, dirimere suffragia numquam eo,
quo uolgo putatur, sensu dinumerandi suffragia dictum a Romanis esse. Probatast autem
dissertatio illa omni ex parte Niebuhrio, cuius uiri singularis iudicium plurumum aput me ua-
let. Nemo igitur in posterum dubitabit, quin diribitio uerissuma scriptura sit. Uerum aliut
etiamnunc mendum hunc locum occupat, quod per omnis codices propagatumst, uerba dico
supplicatio magistratuum, quae neque sensum praebent aptum, neque, si quem praebere
quispiam putet, is huic loco ullo modo accommodatus est. Nam supplicatio si putatur eorum
significari, qui rogant populum, ut candidato, cui student, honorem quem petit deferat, pri-
mum absurde patet uerbum magistratuum esse additum, cum istiusmodi rogatio non magistra-
tuum tantum, set, ut recte monuit Garatonius, cuiusuis hominis gratiosi fuerit pluribusque in
ordinibus usitata. Deinde ineptus foret locus uerborum post cliribitionem positorum, cum
supplicationem illam ante comitia ipsa, certe ante diribitionem esse factam omnes sciant. Ne
uero transponenda putemus ante uerbum diribitionis, hoc obstat, quod non minus ineptus sen-
sus existit coniunctis uerbis populo supplicetur et supplicatio magistratuum, quorum plane
eadem sit sententia. Sin uerba supplicatio magistratuum cum Feri-atio Epp. ΙΙΙ, 5. p. 152 sq.
de sollemni precatione eius, qui habebat comitia, interpretaris, uerbo supplicationis significa-
tionem tribuis, quam numquam habuit. Accedit quod, ut recte monuit Garatonius, istiusmodi
precatio unius erat magistratus, 11011 plurium. Itaque nullo pacto isto sensu supplicatio magi-
stratuum, set certe, quamquam nec lioc latine, supplicationes magistratuum aut supplicatio
magistratus dici oportuit. Totam autem sententiam illam, ut aptis uerbis enuntiatam pona-
mus, certe loco alieno conlocatam fore apertumst. Nam precatio illa, de qua cogitat Ferra-
tius‚ fiebat post renuntiationem eorum, quibus populus magistratus mandauerat, ut patet ex
eo ipso loco, quem adtulit Ferrarius, ex or. pro Mur. I, 1. Quae precatus sum α dis inmor-
talibus illo die, quo auspicato comitiis centuriatis L. Murenam consulem renuntiaui, ut ea
res milii —feliciter eueniret. Etenim uerbis ea res 11011 potest quicquam aliut significatum
esse quam ipsa Murenae consulis renuntiatio. Itaque deberent uerba suppl. magg„ si signifi—
carent id quod putat Ferratius, necessario post renuntiatio suffragiorum conlocari. Sin quis
de precatione, quae fieri consueuit ante quam qui habebat comitia centuriata populum rogabat,
cogitet, manifestumst, debuisse uerba illa ante uerbum diribitionis poni. Set ut essent ibi po-
sita, non foret hoc tatinum loquendi genus. Iam cum absurdam esse uerborum illorum sen-
tentiam demonstrat-imus, quaeritur, utrum orta ex aliis et corrupta per librarios esse, an ab
interprete addita censenda sint. Atque alia quidem eorum loco uerba a Cicerone fuisse scri-
pta, primum propterea prorsus incredibilest‚ quod diribitionem ita consequebatur renuntiatio
suffragiorum, ut inter utramque rem nihil plane fieret, quod conmemorari a Cicerone potuerit.
Deinde cum sine ulla uarietate in omnibus codicibus scripta reperiantur, neque ullam corru-

