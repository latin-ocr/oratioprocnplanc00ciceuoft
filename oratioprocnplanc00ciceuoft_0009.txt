PRAEFATIO.

Quemadmodum multae M. Tulli orationes per Casp. Garatonium a mendis, quibus
librariorum neglegentia uitiatae erant, optume purgatae sunt et ad pristinam formam
propius adductae, ita haec etiam, quae pro Cn. Plancio habitast, plurumis in locis
egregie emendatast. Quod quamquam Bauarici potissumum codicis ope factum esse
constat, tamen ipse etiam Garatonius et ingeni sui sagacitate et doctrinae ubertate
multorum locorum nunc uitia correxit praeclare nunc sententiam obscuriorem expla-
nauit egregie. Eius autem editio Neapolitana et Curae secundae quom in Germania
rarissumae essent, magnam aput philologos Germanos gratiam iniit Io. Casp. Orelliusâ€š
qui anno huius saeculi uicensumo sexto hanc orationem cum integro uiri illius com-
mentario denuo excudendam curauerit. Neque tamen is satis habuit, solum Garatoni
commentarium iterum euolgare, set quae est eius doctrinae copia, de suo etiam addi-
dit nonnullas adnotationes, selegitque ex scholiastae Ambrosiani reliquorumque inter-
pretum recentiorum commentariis, quae ad intellegendam hanc orationem aliquid con-
ferre uiderentur.

Nihilominus eam multis inquinatam corruptelis plurumisque in locis nona recte ex-
planatam quom uidissem, non modo quod iam septem abhinc annis recensendae eius
consilium ceperam non abieci, set indefessum potius studium inde ab illo tempore in
emendanda ea et explicanda consumpsi. Ac primum quidem uarietatem lectionum,

quae a prioribus editoribus ex codicibus enotatae erant, Lambinum dico, Gruterum,

